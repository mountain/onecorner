+++
title = "诫子书"
description = "慆慢则不能励精，险躁则不能冶性。年与时驰，志与岁去，遂成枯落……。"
slug = "letter-by-zhuge"

date = 2024-03-14
weight = 0
draft = false

template = "page.html"
+++
抄录诸葛亮的《诫子书》于下：

> 夫君子之行，静以修身，俭以养德。非澹泊无以明志，非宁静无以致远。
> 夫学须静也，才须学也。非学无以广才，非志无以成学。
> 慆慢则不能励精，险躁则不能冶性。年与时驰，志与岁去，遂成枯落，多不接世。
> 悲守穷庐，将复何及！

